1) ANS: B

Bu roman, okuruna ilk bakışta çok keyfî, çok dağınık
görünebilir. Yazar ---- yazmış gibi. Oysa bu dağınık
görünüşlü malzeme ---- bir şekilde toplanmış ve
yapısal bir bütün meydana getirecek şekilde örülmüş.

Bu parçada boş bırakılan yerlere aşağıdakilerden
hangisi sırasıyla getirilmelidir?

A) talep edileni - bilinçli

B) aklına geleni - titiz

C) akışın getirdiğini - ahenkli

D) kendinden bekleneni - tutarlı

E) uygun düşeni - aleni

----------------------------------------------------------

2) ANS: C

Benim bu konudaki bilgilerim oldukça "yalın kat"; bir
uzmanın sahip olduğu bilgi ve görgü derinliğinden
gayet uzak.

Bu cümledeki tırknak içindeki sözü anlamca
karşılayabilecek bir kullanım aşağıdakilerin
hangisinde vardır?

A) Kendine yapılan bu haksızlığa oldukça ölçülü bir tavır
ve olgunlukla karşılık verdi.

B) Bu şaşaalı davete, gösterişsiz bir kıyafetle katılarak
herkese üstü kapalı bir mesaj vermişti.

C) Onun edebî yazıları, sığ konularda üstünkörü yazılmış
karalamalar olarak eleştiriliyordu.

D) Evin dekorundaki ayrıntılar, dikkatini toplamasına
engel olacak kadar abartılıydı.

E) Eserlerindeki sanatsal derinlik, sergiye gelen herkesi
kendine hayran bırakıyordu.

----------------------------------------------------------

3) ANS: D

Yorgunluk ve uykusuzluktan bitap hâlde göz kapaklarını
kısarak saate baktı. Gün ağarmak üzereydi. Aklındakiler
dağılır diye korktuğundan olsa gerek radyonun sesini
kıstı. Başka şeyler düşünmeli dedi, kendi kendine.
Mesela bu ay; lambayı idareli kullanmalı, yakacaktan
da biraz kısmalıydı. Ne yapsa olmuyordu, en sonunda
bıraktı kendini. Dünyanın yükünü sırtlanmış omuzlarını
biraz kısarak eğreti oturduğu sandalyeden kalkıp
pencereye doğru yöneldi.

Bu parçada “kısmak” sözcüğü aşağıdaki
anlamlardan hangisine karşılık gelecek şekilde
kullanılmamıştır?

A) Biraz kapamak 

B) Azaltmak, alçaltmak

C) Büzmek, daraltmak 

D) Yatıştırmak

E) Eksiltmek, sınırlandırmak

----------------------------------------------------------

4) ANS: A

arka: Zaman veya düşünce bakımından geçmiş.
başlamak: Oluşmak, ortaya çıkmak, doğmak.
dert: Kaygı.

Aşağıdaki cümlelerin hangisinde “arka, başlamak,
dert” sözcükleri belirtilen anlamlarını karşılayacak
şekilde kullanılmıştır?

A) Uyandığımız an, üçte birini arkada bırakmışızdır
başlayan günün ve bundan sonraki derdimiz,
önümüzdeki zaman dilimini nasıl geçireceğimizdir.

B) Güne mutlu başlamak ve yeni anılar biriktirmek gibi
büyük bir derdi vardı, bu nedenle iyi hissedeceğini
düşündüğü anların arkasına düşerdi.

C) Türlü dertlerle uğraştığı hastane günlerinde arkasında
desteğini hissettiği ailesini yanına alıp yeni bir hayata
başlamak için çabalıyordu.

D) Arkası bir türlü gelmeyen çelişkilerle yaşamak
istemiyordu, yaz başlarken balkonda misafir ağırlayıp
kâh gülmek kâh dertlerini paylaşmak istiyordu.

E) Evin arkasındaki bahçede kurulan sofrada dertlerden
uzak, herkesin mutlu olduğu bir yaşama dair kurulan
hayaller konuşulmaya başlandı.

----------------------------------------------------------

5) ANS: E

(I) Avustralya’da yaşayan Tetragonula carbonaria
türü arılar, balı üzüm tanesine benzeyen çanaklarda
depoluyor; yavrularını ise sarmal şekilli kuluçka
peteklerinde yetiştiriyor. (II) Bir mühendislik harikası
olan bu kuluçka petekleri, birbirine bağlı yüzlerce
gözden oluşan bir merdiveni andırıyor. (III) Zaman
içinde gözlere, dışa ve yukarıya doğru sarmal yapı
oluşturacak şekilde yenileri ekleniyor. (IV) Arıların
petekleri oluştururken kullandıkları ana malzeme,
bitki reçineleri ve bal mumu karışımından oluşuyor.
(V) Kraliçe arı gözlere birer yumurta bırakıyor, işçi
arılar da hemen gelip bu gözlerin üzerini kapatıyor.

Bu parçada yer alan numaralanmış cümlelerde
Tetragonula carbonarialar hakkında aşağıdakilerden
hangisi söylenemez?

A) I. cümlede, yaşadıkları yer ve üretim biçimlerinden
söz edilmiştir.

B) II. cümlede, ürettikleri kuluçka peteklerine ilişkin
öznel yargı kullanılmıştır.

C) III. cümlede, kuluçka peteklerine nasıl şekil
verdiklerinden bahsedilmiştir.

D) IV. cümlede, kuluçka peteklerini hangi maddeden
ürettiklerine işaret edilmiştir.

E) V. cümlede, aralarındaki iş bölümünün bal üretimi
üzerindeki olumlu etkisine değinilmiştir.

----------------------------------------------------------

6) ANS: A

I. Türkiye’de Türkçe müzik daha fazla dinleniyor ve
reklam verenler daha çok Türkçe müzik yayını
yapan radyoları tercih ediyor.

II. Türkiye’de yayın yapan radyo kanallarının çoğu
yerli müzik yayını yaparken yabancı müzik yayını
yapan kanal sayısı iki elin parmaklarını geçmiyor.

Numaralanmış I. cümle ile ilgili aşağıdakilerden
hangisi söylenebilir?

A) II. cümlede belirtilen durumun gerekçesini
açıklamaktadır.

B) II. cümlede ortaya konulan durumun koşulunu
belirtmektedir.

C) II. cümledeki bilgileri farklı örnekler üzerinden
değerlendirmektedir.

D) II. cümledeki açıklamayı çürütmek için yeni bir bilgi
sunmaktadır.

E) II. cümlede yer alan açıklamayı karşılaştırmalı ele
almaktadır.

----------------------------------------------------------

7) ANS: B

Başarılı olmak için çıktığın yolda bir gözün başkalarının
ne yaptığıyla ilgilenirse hedefine ulaşmak için
kullanabileceğin tek gözün kalır.

Bu cümlede anlatılmak istenen aşağıdakilerden
hangisidir?

A) Kişilerin kendilerini başkalarıyla kıyaslamaları,
kendilerini tanımalarını engeller.

B) Kendi çaba ve çalışmalarına odaklanan kişiler,
başarıya daha kolay ulaşır.

C) İnsanlar kendi yeteneklerini keşfettikleri ve
geliştirdikleri ölçüde başarılı olur.

D) Başarılı olmak isteyen kişiler başkalarının ne
düşündüğünü ön plana koymalıdır.

E) Başkalarından takdir görmek için sergilenen
gayretler, gelecek başarıyı geciktirir.

----------------------------------------------------------

8) ANS: C

İşte ben hep böyle garip mahzun,
Bir şey beklermişçesine yaşıyorum.
Bazen öyle günlerim oluyor ki Elâgözlüm,
Ne oldu, nasıl bitti şaşıyorum.
Bazı bilmem, gün nasıl başladığında,
Kayıp kayıp gidiyor dünya bıkkın bakışlarımdan.
Yaşıyorum, yaşıyorum da bitmiyor,
Bir tutam sakız oluyor ağzımda zaman.

Bu dizelerde aşağıdaki ses olaylarından hangisi
yoktur?

A) Ünsüz yumuşaması 

B) Ünlü düşmesi

C) Ünsüz düşmesi 

D) Ünsüz benzeşmesi

E) Ünlü daralması


----------------------------------------------------------

9) ANS: D

İnsan; daha güçlü canlılara karşı tek başına kendini
koruyamaz, tek başına ihtiyaçlarını karşılayamaz
dolayısıyla bir arada yaşamak tabii ve zaruridir.

Bu cümlede aşağıdakilerden hangisi yoktur?

A) Niteleme sıfatını niteleyen zarf

B) Yönelme durumuyla kullanılan edat

C) Yeterlilik bildiren olumsuz fiil

D) Üçüncü çoğul iyelik eki almış isim

E) Belirtme durumu eki almış zamir


----------------------------------------------------------

10) ANS: D

(I) Süper kahramanların çizgi romanlarda güçlerine
kavuşmaları, genellikle belli başlı şekillerde olmaktadır.
(II) Bilinmeyen bir dünyadan ya da doğrudan uzaydan
gelen insanüstü güçlere sahip süper kahramanlar, en
yaygın bilinen örneklerdendir. (III) İkinci sıradakiler
radyoaktif etki sonucu güçlerine kavuşan süper
kahramanlardır. (IV) Radyoaktif bir hayvan tarafından
ısırılan karakter, bir süper kahramana dönüşüp onu
ısıran hayvanın özelliklerine sahip olur. (V) Başvurulan
yöntemlerden bir diğeri de deney kazaları sonucu
ortaya çıkan kahramanlardır.

Bu parçada numaralanmış cümlelerle ilgili
aşağıdakilerden hangisi yanlıştır?

A) I. cümlenin öznesi, belirtili isim tamlamasıdır.

B) II. cümlenin öznesi, sıfat tamlamasıdır.

C) III. cümlenin yüklemi, sıfat tamlamasıdır.

D) IV. cümlenin öznesi, belirtisiz isim tamlamasıdır.

E) V. cümlenin yüklemi, sıfat tamlamasıdır


----------------------------------------------------------

11) ANS: E

(I) Halil İnalcık’ı diğer tarihçilerden ayıran önemli
hususlardan biri, araştırmalarında tarih dışındaki
beşerî bilimlerden de yararlanmasıydı. (II) Edebiyat,
hukuk, sosyoloji, sosyal antropoloji, iktisat, İslamiyet
ve siyaset bilimi; onun araştırmalarındaki temel
alanlardandı. (III) İnalcık, hukuk ve sosyolojiyle
çok genç yaşlarda tanıştı. (IV) Ankara Üniversitesi
Dil ve Tarih-Coğrafya Fakültesi bünyesinde yapılan
sınavı kazanarak bu kurumun öğrencisi oldu. (V) Daha
sonra Ankara Üniversitesi Hukuk Fakültesi’ne de kayıt
yaptırarak eğitim hayatı yoğun bir tempoda devam etti.

Bu parçada numaralanmış cümlelerin hangisinde bir
noktalama yanlışı yapılmıştır?

A) I 

B) II

C) III

D) IV

E) V


----------------------------------------------------------

12) ANS: D

Dünya’nın merkezine ulaşmak için binlerce kilometre
içeri doğru yol almak gerekir. Merkeze doğru ilerlerken
sıcaklık dayanamayacağımız kadar, yaklaşık altı bin
derece, yükselir. Bu sebeple Dünya’nın merkezine gidip,
orada araştırmalar yapıp dönmemiz kesinlikle mümkün
değildir. Hatta bir makine, bir robot göndermemiz bile
imkânsızdır. Çünkü göndereceğimiz robot basınç
sebebiyle parçalanır, sıcaklıktan dolayı yanar.
Bu parçada virgülün aşağıdaki işlevlerinden
hangisinin kullanımı yoktur?

Birbiri ardınca sıralanan eş görevli kelime gruplarının
arasına konur.

A) Cümle içindeki ara sözleri ayırmak için ara sözlerin
başına ve sonuna konur.

B) Metin içinde art arda gelen zarf-fiil eki almış
kelimelerden sonra konur.

C) Uzun cümlelerde yüklemden uzak düşmüş olan
özneyi belirtmek için konur.

E) Sıralı cümleleri birbirinden ayırmak için konur.

----------------------------------------------------------

13)  ANS: E **

Tramvay, Galata Köprüsü üzerinden tarihî yarımadaya
geçerek Sultanahmet’e vardığında sırasıyla iki farklı
şehrin çehresine şahit olan yolcu, burada bir müddet
beklemek zorunda kalacak. Roma hipodromu olan
At Meydanı çevresindeki yapıların ışıltısı karşısında
büyülenecek; üç devrin mabedi bin beş yüz yıllık
Ayasofya Camisi, etrafı süsleyen Alman çeşmesi gibi
anıtlar geçidinin ortasında başı dönecektir.

Bu parçada hangi sözcüğün yazımı yanlıştır

A) Galata Köprüsü
B) Roma hipodromu
C) At Meydanı
D) Ayasofya Camisi
E) Alman çeşmesi

----------------------------------------------------------

14) ANS: A

Aşağıdaki cümlelerde yer alan birleşik sözcüklerden
hangisinin yazımı yanlıştır?

A) Gezdiğimiz yerlerdeki nesnelerin üzerine, onların
hakettiği heyecanı duymamızı sağlayacak sorular
iliştirilmemişti.

B) Bütün bu güzellikler, onları göreceğim için kendimi
ayrıcalıklı addetmeme rağmen bende kayıtsızlık
uyandırıyordu.

C) Nehri ve vadiyi seyreden iki kişi o anda yalnızca
doğayla değil, birbirleriyle kurdukları dostluğu da
dönüştürmekteydi.

D) Bize hükmeden mutluluk arayışı ise bu arayışın
dinamiklerini açığa çıkaran etkinliklerden biri
seyahatlerimizdir.

E) Merak bazen uzun mesafeleri birleştiren küçük
halkaların oluşturduğu, insanı cezbeden bir zincir
gibidir.

----------------------------------------------------------

15) ANS: D

(I) Uygar kayıtsızlık, kişinin diğeriyle göz göze
gelmekten kaçınması veya onu hiç fark etmemiş
gibi davranmasıdır. (II) Kişi; bakmadığı, işitmediği ve
hepsinden önce çevredekilerin yaptıklarıyla ilgilenmediği
havasını verecek bir tavır takınır. (III) Gözlemlemekten
kendini alıkoyamayan bakışların karşılaşması ise
iletişim kurmaya davettir, insanların gözünde görünmez
kalma kararlılığından feragat etmeyi gerektirir.
(IV) Çoğu zaman kalabalık olan sokaklarda sırf bir
yerden başka bir yere gitmek bile her şeye dikkatle
bakmayı, gözlemlemeyi gerektirir. (V) Bu nedenle göz
teması kurulan insanları rahatsız ve tedirgin etmeden
gözlemlemek gerekir, uygar kayıtsızlığın özü de budur.

Bu parçada numaralanmış cümlelerin hangisi
düşüncenin akışını bozmaktadır?


A) I 
B) II
C) III
D) IV
E) V

----------------------------------------------------------

16) ANS: D

(I) Fotoğraf makinesi 1839'da Fox Talbot tarafından
icat edildi. (II) Başlangıçta seçkinlerin kullanımına
açık olan cihaz; 30 yıl gibi kısa bir süre sonra polis
dosya kayıtları, savaş muhabirliği, aile albümleri ve
kartpostallar için kullanılmaya başlandı. (III) Kullanım
alanı hızla artan fotoğraf makinesinin halk için ucuz
maliyetli üretilen ilk örneği, pazara 1888'de sürüldü.
(IV) Kullanım olanaklarının böylesine artması, fotoğraf
makinesinin toplumu çok derinden ve can alıcı bir
biçimde etkileyeceğinin göstergesiydi. (V) Fotoğrafın,
görünümlere gönderme yapmada en baskın ve en doğal
yol olması, sanayileşmenin sonuçlarının alınmaya
başlandığı dönemde gerçekleşti. (VI) Fotoğraf, her şeyi
yakından gören tanık olarak dünyanın yerine o zaman
geçti.

Bu parça iki paragrafa ayrılmak istense ikinci
paragraf numaralanmış cümlelerin hangisiyle
başlar?

A) II
B) III
C) IV
D) V
E) VI

----------------------------------------------------------

17) ANS: C

Richard Strauss, bugünün orkestra repertuvarının
demirbaşları arasında sayılan bir dizi senfonik şiirle
ve opera alanındaki kalıcı eserle tanınan en önemli
bestecilerdendir. Özellikle Salome adlı operası
sansasyon yaratmış, sayısı yüz elliyi aşan lietleri ile
bir şarkı ustası olarak müzik tarihindeki özgün yerini
almıştır. Günümüz operaları hâlen onun zengin sahne
çalışmalarından yararlanır. Gerek lietlerinde gerek
görkemli orkestral eserlerinde lirik gücünü kuvvetle
hissettiren Strauss, bugün de dünyanın önde gelen
solistlerini mıknatıs gibi kendine çekmektedir.

Bu parçanın anlatımında aşağıdakilerden hangisi
yoktur?

A) Benzetme
B) Öznellik
C) Tartışma
D) Örnekleme
E) Karşılaştırma

----------------------------------------------------------

18) ANS: B

İlk Çağ’dan beri bilimi, bilimsel bilgiyi tek ve hakiki bilgi
kaynağı olarak görenlerin yanı sıra bilimden kuşku
duyma, onu özellikle yaşam pratiği açısından değersiz
hatta zararlı sayma eğilimi de var olmuştur. ----. Yakın
zamanlar göz önüne alındığında bunların genelde
modern bilim ve teknolojinin neden olduğu çevre kirliliği,
işsizlik gibi etkenlerle ortaya çıkan hoşnutsuzluklardan,
kimi kültür ve uygarlıkların alternatif bilim anlayışından
ve nihayet eleştirel teoriden kaynaklandığı söylenebilir.

Bu parçada boş bırakılan yere düşüncenin akışına
göre aşağıdakilerden hangisi getirilmelidir?

A) Her ne kadar bilimsel bilgiyi üreten, insanın kendisi
de olsa o, üreticisinden bağımsız bir niteliğe sahiptir

B) Bilime karşı takınılan bu tavır boşuna değildir,
arkasında toplum ve şartlara göre farklılaşan
nedenler bulunmaktadır

C) Dikkatli bakıldığında burada birbirinden ayrı
iki düşünce tarzının birleştiği ortak bir nokta
görülebilmektedir

D) Bunun için gerçek bilimle sözde bilimi birbirinden
ayırabilme; bilimsel yöntem ve bilginin kullanımına
bağlıdır

E) Bilim felsefecileri bu noktada, bilimin yerini ve bilim
ile insan ilişkisi içindeki işlevini doğru belirlemek
zorundadır

----------------------------------------------------------

19) ANS: C

Tiyatro ve sinemada, izleyicinin bütün dikkatinin
sahneye ve perdeye yönelmesini sağlayacak bir
yerleşim ve ışık düzeni vardır. Dikkatin dağılmaması
için, geç gelenler salona alınmaz. Buna rağmen, en iyi
koşullarda bile, bir filmin ancak %60’ının görülebildiği,
%40 ayrıntının dikkatten kaçtığı saptanmıştır. Bu oranın,
radyo ve televizyon yayınlarında daha da düştüğü kabul
edilebilir. Çünkü radyo ve televizyon, genel olarak,
günlük hayatın akışı içinde takip edildiği için kişi
yayından zaman zaman kopar. ---- .

Bu parçanın sonuna düşüncenin akışına göre
aşağıdakilerden hangisi getirilmelidir?

A) Yetişkinlerin düz bir konuşmayı dikkatle dinleme
süresinin, genel olarak radyoda beş dakika,
televizyonda on dakika olduğu saptanmıştır

B) Ancak bunda senaryonun özgün veya çeviri olmasının
yanında ses ve görüntü efektlerinin de etkisi vardır

C) Radyo ve televizyon dizilerinde bir sinema tekniği olan
geriye dönüşlerle ayrıntıların pekiştirilmesindeki ana
neden budur

D) Uzun süreli bir programı, oyunu veya filmi dikkatle
izleme süresi yaş ve ilgiyle ilişkilendirilebilir

E) Kimi zaman çizgi filmler ve radyo oyunları gibi çocuklar
için hazırlanmış programları yetişkinler de aynı ilgi ve
dikkatle izleyebilir

----------------------------------------------------------

20) ANS: D

Eleştirel düşüncenin bireyde oluşma ve gelişme
aşamaları vardır. Sanatçının doğayı yansıtması,
ideal güzellik anlayışını benimsemesi gibi sanat
hakkındaki genel kabuller, eleştirel bakış için
olgunluğa ulaşmada önemli bir basamaktır. Eleştirel
düşüncenin ilk aşamalarını oluşturan bu yargıların
ötesine geçemeyenler, çoğu zaman büyük sanatçıları
ne beğenir ne de onların derinliklerine nüfuz edebilir.

Bu sözler aşağıdaki soruların hangisine karşılık
söylenmiş olabilir?

A) Sanata yönelik farklı bakış açıları, eleştirel
düşünmenin gelişmesine nasıl bir katkı sağlıyor?

B) Eleştirel bakışın oluşması için hangi yeterliklere
sahip olunması gerekiyor?

C) Eleştirel düşüncenin oluşmasında ilk aşamadan
sonra kişi hangi değerleri benimsiyor?

D) Bazı eleştirmenler önemli sanatçıların eserlerini
anlamakta neden zorlanıyor?

E) Sanat eserlerinin kalıcı hâle gelmesinde
eleştirmenler nasıl bir rol oynuyor?

----------------------------------------------------------

21) ANS: B

Besin neofobisi -yeni besinleri denemeye karşı duyulan
isteksizlik ve korku- hakkında yapılan bir araştırmada
yaşları 4 ila 7 arasında değişen ikizlerin %72’sinin
yeni besinleri denemekle ilgili isteksizliğinin genlerinden
kaynaklandığı tespit edildi. Bu konuda yapılan önceki
çalışmalarda da çocukların %78’inin, yetişkinlerin ise
%69’unun genlerinin etkisiyle yeni besin denemekten
kaçındığı görüldü. Araştırmaya katılan çocukların
çevresel etkenler bağlamında yeni besinlere duydukları
korkuyu azaltabilecekleri belirlendi. Bu konuda
yetişkinlerin çocuklara örnek olması gerektiğini belirten
uzmanlar; ebeveynlere evde yeni besinler denemeyi
ve çocuklara farklı besin seçenekleri sunmayı öneriyor.

Bu parçadan hareketle aşağıdakilerin hangisine
ulaşılabilir?

A) Ebeveynlerinin yeterli besin çeşitliliği sağladığı
ve örnek olduğu çocuklar, yeni besinleri deneme
eğilimindedir.

B) Yeni besinleri denemeyi reddeden çocukların
tutumunu uygun çevresel koşulları sağlayarak
değiştirmek mümkündür.

C) Çocukluk çağında başlayan yeni besinleri denemeyi
reddetme, hayat kalitesini düşüren bir davranış
bozukluğudur.

D) Yeni besinleri denemeyi reddetmeye yönelik
çalışmalar, genetiğin etkisinin yaş ilerledikçe
azaldığını göstermektedir.

E) Yeni besin denemeye yönelik ilgiyi artırmak isteyen
ebeveynin, çocuğun kişilik özelliklerini dikkate alması
gerekir.

----------------------------------------------------------

22) ANS: E

Bir yayınevi tarafından yayımlanan kitap dizisinde,
metinlerin kitap hâline dönüştürülmesine okurların
da katılması istenir. Bu dizideki kitapların ön kapakları,
okurlar tarafından tasarlanması için boş bırakılarak
satışa sunulur. Kitap ile okur arasında kurulan bu
yeni etkileşim alanı hızla kabul görmüş olacak ki
okurlar tarafından yayınevine yüzlerce kapak
tasarımı iletilir. Gönderilen kapak tasarımlarının
seçilmiş örnekleri, yayınevinin İnternet sitesinde
sergilenir. Böylece okurlar, eserlere kattıkları
yorumu diğer okurlarla paylaşma fırsatı yakalar.

Bu parçada söz edilen yayınevi ile ilgili
aşağıdakilerden hangisi söylenemez?

A) Okurların kendi arasında etkileşimde bulunmalarına
ortam sağladığına

B) Kitap üretim sürecine okuru dâhil eden bir uygulama
gerçekleştirdiğine

C) Başlatmış olduğu uygulamanın okurlar tarafından
ilgiyle karşılandığına

D) Okurların ortaya koyduğu fikirleri dikkate alıp
değerlendirdiğine

E) Kullandığı yöntemin okur sayısını artırmada etkili
sonuçlar verdiğine

----------------------------------------------------------

23) ANS: D

Çoğu zaman, edebiyat yapıtlarındaki bireyselliğin
yazardan kaynaklanan, yazarın bireyselliğinden
yansıyan bir nitelik olduğunu öne sürenlere rastlarız.
Öylesine köklü bir inanıştır ki bu, kesin doğruymuş
gibi benimsenir. Derler ki edebiyat yapıtı, bir birey
olan yazarın damgasını taşıdığı için bireyseldir;
yazar biricik olduğu için yapıtı da biriciktir. İlk anda
doğruymuş gibi görünen bu yargının, kesin olmak
şöyle dursun, birçok edebiyat yapıtı için düpedüz yanlış
olduğunu söyleyeceğim. Edebiyatta yapıtın bireyselliği
ve biricikliği, yazarın bireyselliğine geri götürülebilen
bir özellik değildir. Tersini savunmak, anonim halk
edebiyatı ürünlerinin, ortaklaşa hazırlanmış yapıtların
biricik olmadığı gülünçlüğüne düşmektir.

Aşağıdakilerden hangisi bu parçada savunulanları
destekler niteliktedir?

A) Unutulmaması gereken bir şey var ki bireysellik,
özerklikle bağlantılı olmasının yanında göreli bir
kavramdır.

B) Sanatçının kendi yaratıcılığıyla şekillendirdiği
sözcüklerden oluşmuş bir yapıt, topluma mal
edilemez.

C) Tarihsel, toplumsal ve dilsel açıklamalar edebî bir
yapıt ortaya koyan kişinin biricikliğini zedelemez.

D) İster kimliği belli bir kişi isterse pek çok kişi tarafından
üretilmiş olsun, biriciklik ancak yapıtın kendisindedir.

E) Biricikliğin ne anlama geldiğini öğrenmek için bireysel
yapıtlarla anonim yapıtları karşılaştırmak gerekir.

----------------------------------------------------------

24) ANS: E

Tüm zamanların en iyi bilim kurgu kitaplarından biri
olarak kabul edilen ve başka dillerin yanı sıra Türkçeye
de aktarılan Zaman Yolculuğu adlı roman, geçmişe
yolculuk yapan bir zaman makinesine odaklanıyor.
Eser; bir hayalin edebiyattan fiziğe, sinemadan gündelik
hayatımıza uzanan olgunlaşma yolculuğunun öyküsünü
anlatıyor. Ayrıca zamanın anlamına, bilince, belleğe,
yaşama ve ölüme dair yepyeni bir dil yaratıyor.

Bu parçadan hareketle Zaman Yolculuğu romanı
ile ilgili aşağıdakilerin hangisi söylenemez?

A) Konusunu yansıtan bir isim taşıdığına

B) Farklı dillerde çevirisinin bulunduğuna

C) Kapsamlı bir içeriğe sahip olduğuna

D) Kendi türü içinde önemli bir yer edindiğine

E) Anlatımında nesnelliği ön planda tuttuğuna

----------------------------------------------------------

25) ANS: E

“Mini beyin” olarak adlandırılan bir proje kapsamında
pek çok ülkede farklı laboratuvarlarda tasarlanan insan
beyinleri inceleniyor. Beyin organoidleri olarak
adlandırılan bu yapılar, insan beyninin boyutlarından
oldukça farklı. Kalem ucundaki silgi büyüklüğünde olan
mini beyinler, kan damarları gibi kilit yapılar içermediği
için büyüyemiyor. Araştırmacılar bu organoidlerin beyin
gelişimi ve kusurlarıyla ilgili en karanlık sırları bile su
yüzüne çıkarabileceğine inanıyor. Bu mini beyinler,
sebebi bulunamayan çeşitli hastalıklara tedavi
yöntemleri geliştirmek adına umut vadediyor.

Bu parçada “mini beyin” ile ilgili aşağıdakilerden
hangisine değinilmemiştir?

A) Hakkındaki çalışmaların nerelerde sürdürüldüğüne

B) İnsan beyninden hangi özellikleriyle ayrıldığına

C) Boyutunun aynı kalma gerekçesinin ne olduğuna

D) Araştırma sonuçlarının nasıl fayda sağlayabileceğine

E) Yapılan araştırmanın ne kadar süredir devam ettiğine

----------------------------------------------------------

26) ANS: A

“İnsan kalbi, başkalarının duygularına ancak kendi
tecrübeleri nispetinde açıktır.” der yazar. Peki, insan
kendi tecrübelerine yani onlardan bir şeyler öğrenmeye
ne kadar açıktır? Kendinin farkında olduğu, kendisi
üzerine düşünmeye katlandığı kadar...

Aşağıdakilerden hangisi bu parçadaki düşünceyi
destekler niteliktedir?

A) İnsanı anlamak; kendini tanımak, duyumsamak ve
yorumlamaktan geçer.

B) İnsan toplumla etkileşim kurduğu ölçüde kendine
yönelik farkındalık geliştirir.

C) Tecrübeleriyle arasına mesafe koyan insan, yeni
deneyimlere açık olur.

D) İnsanın başkalarıyla özdeşim kurması, aynı deneyime
ortak olmasına bağlıdır.

E) Topluma duyarlı insan, başkalarının düşüncelerine
göre davranmaya meyillidir.

----------------------------------------------------------

27) ANS: E

Orhan Veli’nin “Kitabe-i Seng-i Mezar”ını sevmemiz,
onun, Süleyman Efendi’de, gelmiş geçmiş sayısız
silik insanı, basit fakat ezelî dertleri içinde duymuş
olmasındandır. Şiir, ister Sultan Süleyman’a ister
Süleyman Efendi’ye yazılmış olsun sanat bakımından
birdir. Şiirde asıl olan, şairin duyuşunun başka türlü
söylenmesine imkân olmayacak tarzda kelimelerle
kurulması ve benzersiz bir şiir iklimi yaratmasıdır.

Bu parçada şiirle ilgili anlatılmak istenen
aşağıdakilerin hangisidir?

A) Kendinden önceki fikirlerin üzerine inşa edilebildiği
ölçüde beğeni kazanır.

B) İnsanların paylaşmış olduğu duygu ve düşünceleri
evrensel bir dille yansıtır.

C) Toplumun farklı kesimlerinin hislerini duyurabildiği
takdirde geleceğe seslenir.

D) Konu ve üslup açısından yakaladığı başarı ölçüsünde
şairini ölümsüz kılar.

E) İçerikten ziyade barındırdığı yeni ifade biçimleriyle bir
özgünlük kazanır

----------------------------------------------------------

28)  ANS: B

Ahmet Hamdi Tanpınar, Beş Şehir adlı eserine yeni
bir şehir eklese bu kuşkusuz Paris olurdu. Tanpınar;
Yahya Kemal’den, Proust’tan okuduğu bu şehre
ancak İkinci Dünya Savaşı sonrasında gidebildi. Yazar
için gecikmiş bu ziyaret, hayalindeki Paris ile karşılaştığı
şehir arasında çatışmalara neden oldu. Tanpınar için
düş kırıklıklarıyla dolu bu seyahatin izlerine, bazı
deneme ve mektuplarında rastlanır. Yazarın İstanbul’u,
kişisel tarihine dönerek arşınlamasına benzer biçimde
Paris’i de kendi soyut tasarımlarındaki hâliyle görmeye
çalıştığı ama gerçekte gördükleri karşısında şehre dair
bu zihinsel kabulleri terk ederek yepyeni bir çatı, daha
derin bir temel arayışına girdiği anlaşılıyor.

Bu parçadan hareketle Ahmet Hamdi Tanpınar ile
ilgili aşağıdakilerin hangisi söylenemez?

A) Hayalindeki Paris’i, başkalarının anıları ile edebî
eserlerinden hareketle biçimlendirdiği

B) İstanbul’u, edebiyatla iç içe oluşan hayallerden çok
somut deneyimleriyle yorumladığı

C) Paris’e dair izlenimlerinin zaman zaman çeşitli
türlerdeki eserlerinde yer aldığı

D) İstanbul ve Paris’in, edebî yaşamında belirli bir yer
edinen şehirler arasında olduğu

E) Paris değerlendirmelerinde başlangıçtaki beklentilerin
zamanla değişim gösterdiği

----------------------------------------------------------

29) ANS: C

Neil Postman, Televizyon: Öldüren Eğlence adlı
kitabında televizyonun eğlenceyi amaç edinmesini
eleştirir ve bu eleştirisini temellendirmek adına o ünlü
“Biçim, içeriği dışlar.” ifadesini kullanır. Postman’a
göre televizyon, sürekli eğlenen bir toplum inşa eder
ve toplum içerisinde sorun olabilecek her şeyi eğlenceye
indirger. Böylelikle televizyon, karşısında kendimizi
ölesiye eğlendirmek dışında bir şey yapmadığımız bir
kutuya dönüşür.

Bu parçaya göre Neil Postman’ın televizyona yönelik
eleştirisi aşağıdakilerden hangisidir?

A) Toplumsal değerlerin reddedilmesine yönelik içerikler
üretmesi

B) Bireylerin kendisi ve dış dünya arasında ayrım
yapmasını engellemesi

C) İçerikte ele alınan konuları, bireyleri eğlendirme amacı
güderek sunması

D) Toplumda huzuru sağlamak için bireyleri eğlendirmeyi
amaç edinmesi

E) Toplumu yansıtmayan içeriklerinin bireyi kendine
yabancılaştırması

----------------------------------------------------------

30) ANS: B

Aşağıdaki parçalardan hangisi “İyi bir yazar şüphesiz,
insan psikolojisini çok iyi bilmeli, karakterlerini önce
kendisi anlamalıdır.” düşüncesine uzak düşmektedir?

A) Ed Catmull’un Yaratıcılık’ına biyografimsi denmesinin
sebebi, kendi çocukluğunu anlatıyor gibi görünse
de aslında herkesin çocukluğundan bahsetmesidir.
Karakterlerini o kadar içten tanıtıyor ki onlarla bir
arada yaşıyor gibi hissediyoruz.

B) Şanzelize Düğün Salonu adlı eserinde Tarık Tufan,
bir karakterine isim vermeyerek onun hayatındaki
bocalamalara dikkat çekmek istiyor. Okurlardan kendi
içsel dünyalarına göre karaktere isim koymalarını
bekliyor.

C) Olasılıksız ve Empati’nin yazarı Fawer, son kitabıyla
da başarıyı yakalamış görünüyor. Kahramanının
zihnini ve duygularını ters yüz ederek çıktığı
maceranın masalsı bir zeminden yükselmesi
ağızda güzel bir tat bırakıyor.

D) Nobel ödüllü yazar Saramago’nun eseri Körlük,
umutsuz ama insana cesaret aşılayan romanlardan
biri. Kitabın başarısı, bir döneme bağlı kalmadan
insanı hem tarihsel derinlikte hem de kendi
psikolojisinin diplerine inerek analiz etmesinde yatıyor.

E) Nahid Sıtkı Örik’in Kıskanmak’la yakaladığı başarı,
insan ruhunun derinliklerinde gördüklerini gün yüzüne
çıkarabilmesinde yatar. Çünkü yazar, kahramanını
önce bağrına basmış, ondan sonra okurun karşısına
çıkarmıştır.

----------------------------------------------------------

31) ANS: A

Çocuk genellikle yaptığı işin engellenmesi veya sevdiği
oyuncağın elinden alınması gibi somut, yetişkin ise
daha çok toplumsal veya mesleki haksızlıklar gibi soyut
nedenlerle öfkelenir. Çocukla yetişkin arasında bulunan
ergen için hem somut hem soyut her türlü kışkırtma
öfkeye yol açabilir. Öfkenin dış görünümü çocuksu
(bağırma, ayaklarını yere vurma, şiddetli ağlama) ve
yetişkince (kaba sözler, ince alaylar) olabilir. Ergenlerin
zekâ düzeyi ile heyecanı ifade biçimleri üzerine yapılan
bir araştırmada doğrudan doğruya öfkeye yol açan
nedene karşı tepki göstermenin zekâ göstergesi olduğu
bulunmuştur. Görece düşük zekâya sahip olanlar, öfkeyi
sorumlu olmayan dış etkenlere aktarma eğilimindedir.
Öfkeden doğan engellenme tepkisinin konuyla ilgisiz
kişilere yansıtılması ergenlikte sürüyorsa belirli bir
zihinsel olgunlaşma gecikmesi akla gelir.

Bu parçadan hareketle aşağıdakilerin hangisine
ulaşılamaz?

A) Ergenin zekâ seviyesi arttıkça öfke duygusunun dışa
vurumunda azalma gözlemlenir.

B) Ergenlikte öfke duygusunun ifadesi, konuşma veya
beden aracılığıyla gerçekleşebilir.

C) Engellenme tepkisini sorumlu olmayan kişilere
yöneltme, çocuklardan beklenen bir harekettir.

D) Ergenler çocukluk ruh hâlini tamamen bırakmamış
olsa da belirli bir olgunluğa sahiptir.

E) Ergenlik, çocukluğun ve yetişkinliğin öfke nedenlerinin
bir arada bulunduğu bir dönemdir.

----------------------------------------------------------

32) ANS: B

Aşağıdaki parçalardan hangisi “Bir insan, doğuştan
yeteneği düşük olduğu bir alanda başarılı olabilir mi?”
sorusuna cevap vermektedir?

A) Zekâ, sahibini şımartan hoş bir aroma gibidir.
Zekâsına güvenerek çalışmaya gerek duymadan
ömrünü geçiren insanlar tanıyorum. Bu kişiler,
kalıtsal özellikleri sayesinde bir alanda başarılı
olmakla yetinirken çok daha başarılı olabilecekleri
alanları gözden kaçırıyor.

B) Beynin kendini değiştirebilmesiyle ilgili çalışmalar,
onun bir alana yoğunlaştığında başarılı olmasını
sağlayan beceriler kazanabildiğini gösteriyor.
Sporcuların zamanla kaslarını güçlendirmesi gibi
beyin de yeni nöral bağlantılar kurarak kendini
geliştirebiliyor.

C) Zekâ testleri aklın sihirli bir göstergesi olmaktan
ziyade belli bir tür testi çözme becerisini ölçen
araçlardır. Testte başarılı olan kişilerin yeteneklerinin
yüksek olduğu değil, sorulara cevap verme konusunda
diğerlerinden daha iyi eğitim aldığı söylenebilir.

D) Bireysel farklılıklar üzerine yapılan çalışmalar, daha
önce göz önüne alınmamış olguların araştırılmasına
öncülük ediyor. Hepimizin günlük hayatta “Babası ve
annesi yetenekli, elbette yetenekli olacak çocuk!”
demesi, bu araştırmalarla bilimsel olarak kanıtlanıyor.

E) Herkes kendi belleğini geliştirmeyi öğrenebilir ama her
şeyi hatırlar diye bir kural yok. İnsan beyni kendinden
beklenen davranışları yerine getirmeye odaklanır ama
tersi de olabilir. Örneğin hatırlamak istediği bir olayı
unuturken unutmak istediklerini hatırlayabilir.

----------------------------------------------------------

33) ANS: C

Gazeteci: Denizin renginin mavi olduğunu söyleyen
genç dostunuza niçin şiir yazmayı bırakmasını salık
verdiniz?
Şair: Deniz mavi olduğu için.
Gazeteci: Aynı sözleri söyleyen bir ressam olsaydı
yanıtınız yine aynı mı olacaktı?
Şair: Bir ressama denizin rengini sormazdım ki. Olsa
olsa dalgaların sesini betimlemesini isterdim ondan.

Aşağıdaki yargılardan hangisinin bu diyalogdaki
şairin sanat anlayışıyla örtüştüğü söylenebilir?

Bir eserin sanatsal bir nitelik taşıdığını anlamanın
en kolay yolu, onun gerçekliği olduğu gibi
yansıtabilmesinden geçer.

A) Bence sanatın amacı, sözcükler veya görsel tablolar
aracılığıyla karşısındaki kişiyi duygusal bir ruh hâline
taşıyabilmektir.

B) Sanatın işlevinin, ele aldığı gerçekliği bir başka
düzleme taşıyarak onu dönüştürebilmesinde saklı
olduğunu düşünüyorum.

C) Sanatın; işlediği herhangi bir gerçeklik veya nesneyi,
onları kuşatan sınırlar içinde resmedebildiği ölçüde
başarılı olacağına inanıyorum.

D) Şiir, resim veya sanatın diğer alanları, insani gerçeklik
karşısında bir ayna olmayı başarabilirse asıl
hedefine ulaşmış sayılır.

----------------------------------------------------------

34) ANS: B

Sanatın önemli bir dalı olan sinema, kitle iletişim aracı
olarak kültürün gelişmesine katkıda bulunurken insanları
bilgilendirir, eğlendirir ve onların bakış açılarını geliştirir.
Sinema; kendisinden önce var olan edebiyat, resim,
müzik, tiyatro, heykel, dans gibi sanat dallarının hepsiyle
iç içedir. Ancak sinema, en güçlü bağını edebiyatla
kurar ve ortaya çıktığı andan beri edebiyattan beslenir.

Bu parçadan hareketle aşağıdakilerin hangisi
söylenebilir?

A) Sinema, insanı eğlendirmede diğer sanat dallarından
daha başarılı olmuştur.

B) Edebiyat, sinemaya diğer sanat dallarından daha fazla
katkıda bulunmuştur.

C) Bireylerin bilgi edinmesinde sinema ve edebiyat temel
iletişim aracı olmuştur.

D) Resim, heykel, tiyatro, dans gibi sanat dalları
sinemanın temelini oluşturmuştur.

E) Edebî eser uyarlamaları, sinema kültürünün
yaygınlaşmasını sağlamıştır.

----------------------------------------------------------

35 - 36) ANS: D-A

Soruları aşağıdaki parçaya göre cevaplayınız.

Bencillik sanıldığının aksine kişinin dilediği gibi yaşaması değil, 
başkalarından kendi istediği gibi yaşamalarını talep etmektir. 
Bencil insanlar, bıkmadan usanmadan kendi yaşam alanı içinde 
mutlak bir tip monotonluğu yaratmayı hedefler. Onlar aslında 
sürekli kendi doğruları, kabulleriyle kendileri için makul olan 
çıkarımlarla inşa ettikleri bir zindanda yaşarlar ve sizi de 
bir şekilde orada yaşamaya mecbur bırakmak isterler. 
Üstelik buna direnç gösterenleri yargılar, ötekileştirir ve 
onlara karşı olumsuz tutum geliştirirler. Daha da önemlisi bencil insanlar var olabilmek
ve benliklerini tamamlamak için diğer insanların benliklerini tüketmeyi maharet sayarlar. 
Bu yüzden bencilliğin en önemli aracı sürekli başka insanların hayatlarına ilişmek, 
her fırsatta onlara müdahale etmektir; doğrusu senin bildiğin gibi değil, benim istediğim gibi olmalı diyebilmek için.

Bu parçadan hareketle bencil insanlarla ilgili aşağıdakilerin hangisine ulaşılabilir?
A) İlişkilerinde diğer insanları gerçek kimliklerinden uzaklaştırarak onların kendilerine yaklaşmasını sağlarlar.
B) Tüm insanların aslında özünde bencil olduğu ve değişime direnç gösterebileceği fikrini savunurlar.
C) Kendi çıkarlarını gerçekleştirmeye odaklandıklarından toplumun beklentilerini karşılamakta zorlanırlar.
D) Hayata kendi pencerelerinden baktıklarından başkalarının dünyasında olup bitenleri fark etmezler.
E) Mutlak doğrunun varlığına inanmadıklarından kendi fikirlerinin doğruluğu konusunda ısrar etmezler.

----------------------------------------------------------

37 - 38) ANS: D-A

Soruları aşağıdaki parçaya göre cevaplayınız.

İnsan, duygusal bir varlıktır ama duygularını ifade edebilme konusunda yeterince başarılı değildir.
Özellikle toplum içinde duygularını dile getirmenin
bir zayıflık göstergesi olarak algılanması, bu durumun önemli bir nedenidir. Bu tür toplumsal kabullerden
dolayı ne duygularımıza kulak vermeyi öğrenebiliriz
ne de onları nasıl ifade edebileceğimizi. Üstelik duygularımızın sesini duymak yerine onları 
inkâr edip bastırmayı maharet olarak görürüz. Sevdiğimiz insanlara sevgimizi ifade edemeyişimizin nedeni de budur.
En son ne zaman bir sevdiğinize olan duygularınızı dile getirdiniz? 
Şurası bir gerçek ki çoğumuz yaşadığımız olayların bizde bıraktığı 
duygusal izleri yok sayıp bildiğimiz, tamamen irademizden bağımsız olarak 
ocukluktan beri öğrendiğimiz belirli kalıplara göre tepkiler veririz. 
Oysa duyguları bastırmak onları yok etmez, onları yok saymak da sizi 
daha güçlü kılmaz. Geç kalmış sayılmazsınız, duygularınızı inkâr etmeyin,
ifade edin. Onlar sizin duygularınız, bırakın konuşsunlar.

Bu parçadan hareketle aşağıdakilerin hangisine ulaşılabilir?
A) Duyguları yadsımak, insanın kendi varlık amacını reddetmesi sonucunu doğurur.
B) Duygu dilinin öznelliği, duyguların toplumsal hayatın temeli olmasını engeller.
C) İnsanın duygusallık derecesi, yaşadığı toplumun kabullerinden bağımsızdır.
D) Duyguları gizleme eğilimi, farkında olmadan geliştirilen bir davranış biçimidir.
E) İnsan, hislerini içinde yaşayarak çevresindeki kişilerin dayatmalarından kurtulur.

Bu parçadan hareketle aşağıdakilerden hangisi duygularımızı inkâr etmemizin nedenlerinden biri değildir?

A) Akılcı davranış biçimlerinin daha doğru olduğuna dair inancımız
B) Karşımızdakine duygularımızı dile getirme konusundaki yetersizliğimiz
C) Alışık olduğumuz toplumsal değerlere göre hareket etme eğilimimiz
D) Duygularımıza göre hareket etmenin güçsüzlük olduğuna dair düşüncemiz
E) Kodlanmış davranış biçimlerinin dışına çıkmamaya yönelik tercihimiz

----------------------------------------------------------

39 - 40) ANS: B-C

Soruları aşağıdaki parçaya göre cevaplayınız.

Evrenin doğasıyla ilgili konuşmak, başlangıcı ve 
sonunun olup olmadığını tartışabilmek için kuramlara 
ihtiyacımız vardır. Kuramlar, evrenin sınırlı bir 
bölümünden hareketle gözlemlerimize dayanarak oluşturduğumuz kurallar dizisidir. 
Bana göre kuramlar birer varsayım olmaları bakımından değişkenlik gösterir, 
tamamen doğru olduklarını asla kanıtlayamazsınız. Kanıtlama amacıyla yaptığınız 
deneylerin sonuçları kuramla ne kadar uyumlu çıkarsa çıksın bir sonraki sonucun 
kuramla çelişmeyeceğinden emin olamazsınız. Ayrıca kuramın kestirimleriyle çelişen tek gözlemle
bile kuramı çürütebilirsiniz. Yeni deneylerin tahminlerle uyuştuğu 
gözlemlendikçe kuram ayakta kaldığı için ona olan güvenimiz 
artar ancak kuramla çelişen yeni bir gözlem, o kuramı bir kenara atmamızı veya 
değiştirmemizi gerektirir.

Bu parçada kuramla ilgili aşağıdakilerin hangisine değinilmemiştir?

A) Hangi durumlarda gereksinim duyulduğuna
B) Gündelik yaşama nasıl yön verdiğine
C) Nasıl bir süreç sonunda ortaya çıktığına
D) Neden bir varsayım olarak görüldüğüne
E) Değiştirilmesini gerektirecek durumlara

Aşağıdaki örneklerden hangisinin bu parçada anlatılanlara göre geçerliğini yitirmesi beklenir?

A) Tüm evrenin dört ana unsur olan toprak, hava, ateş ve sudan oluştuğunu ileri süren Empedokles’in fikrinin geleceğe dair bir tahmin yapmak için kullanılamaması
B) Newton’ın cisimlerin kütlesel nicelikleriyle ilişkili kütle çekim yasasının karmaşık bir modele dayanması sebebiyle sınırlı sayıda çalışmada uygulanabilmesi
C) Aristoteles’in ağır bir cismin hafif olan cisimden daha hızlı düşmesi gerektiği fikrine karşın yapılan deneylerde farklı ağırlıktaki cisimlerin aynı hızda düştüğünün tespit edilmesi
D) Dünya’nın, Jüpiter’in yörüngesine yaklaştığı ve ondan uzaklaştığı zamanları gözlemleyerek kaydeden Roemer’in ışığın sonlu bir hızla gittiğini bilimsel bir dille kaydetmemesi
E) Boş uzayda uçsuz bucaksız pek çok galaksinin olduğunu keşfeden Hubble’ın gözlemlerini gerçekleştirirken dolaylı ölçüm yöntemlerini kullanmak zorunda kalması

