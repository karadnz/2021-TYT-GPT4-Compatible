11) ANS:

Kimileri felsefenin geçmişe takılıp kaldığını ve binlerce
yıldır aynı soruları sorduğunu, buna karşın bilimin,
durmaksızın ilerlediğini ve insanların hayatında köklü
değişikliklere neden olduğunu, teknolojik gelişmeler bir
yana yeme içme alışkanlıklarını bile farklılaştırdığını
düşünmekte. Oysa felsefe, bilimler gibi dinamik bir
şekilde ilerlemez belki ama güncel olandan da bağını
hiçbir zaman koparmaz. Çağdaş düşünürlerin “İyi
nedir?” gibi geleneksel sorunlar üzerine düşünmeyi
sürdürürken aynı zamanda bilimin uğraştığı yapay zekâ,
insan klonlama, paralel evrenler gibi konuları da felsefi
olarak ele almaları bunun en önemli kanıtıdır.

Bu parçadan aşağıdaki yargıların hangisine
ulaşılabilir?

A) Felsefe bilimle karşılaştırıldığında tümüyle durağan bir
yapıya sahiptir.

B) Felsefe insana ve doğaya dair her konu ile
ilgilenmektedir.

C) Günümüzde felsefe de bilim kadar teknolojik gelişime
katkı sağlamaktadır.

D) Bilimsel bilgi tekrarlanabilen, sistemli ve düzenli bir
bilgidir.

E) Bilim daha çok cevaplarla uğraşırken felsefe sorulara
odaklanır.

----------------------------------------------------------

12) ANS: 

Da Vinci’nin Mona Lisa adlı tablosunun ne ifade ettiğini
anlayabilir veya anlayamayabiliriz. Oysa Ağrı Dağı’nı
veya Abant Gölü’nü anlamak ya da anlamamak gibi bir
durum söz konusu olamaz. Bu ve benzeri doğa varlıkları
çirkin veya güzel bulunabilir ama bir sanat yapıtı gibi
anlaşılıp yorumlanmaları düşünülemez. Bir dağ
görüntüsünden farklı olarak bir dağ resmi için her zaman
“Bu resim şunu ifade ediyor.” denilebilir. Çünkü sanat
eserinin bir konusu vardır ve bir anlam içerir.

Bu parçaya göre bir nesneyi sanat eseri yapan
özellik aşağıdakilerden hangisidir?

A) Bir şeyin temsili olması

B) Bir duygunun dışavurumu olması

C) Sanat otoriteleri tarafından onaylanması

D) İç dünya deneyimi yaşatması

E) Belli bir biçime sahip olması

----------------------------------------------------------

13) ANS: 

Platon, Menon diyaloğunda Sokrates’in okuma yazma
bilmeyen bir köleye bir geometri problemini nasıl
çözdürdüğünü anlatır. Sokrates bilerek geometri
sorusunu seçmiştir çünkü bu tür bir problem duyu bilgisi
ile çözülemez. Sokrates için bu durumun açıklaması
şöyledir: Köle daha önce bilmediği veya bilmediğini
sandığı bir şeyi bilmektedir. Buna göre ruh bedene
hapsolmadan önce idealar evrenindeyken idealarla
tanışıklık içindedir ancak bedene hapsolduğunda
ideaların bilgisini unutmuştur. Köle çevresindeki şeyleri
görerek bir zamanlar sahip olduğu şimdi ise gizil olarak
bulunan yetkin bilgiyi yeniden kazanmış ve problemi
çözmüştür.

Bu parçadan aşağıdaki yargıların hangisine
ulaşılabilir?

A) Bilmek, sadece bir anımsama sürecidir.

B) Önce duyulardan geçmemiş hiçbir şey zihinde
bulunmaz.

C) Bilgi hem aklın hem de deneyimin ürünüdür.

D) Zihin, üzerine hiçbir şey yazılmamış boş bir levhadır.

E) Bilgi, duyu deneyiminden elde edildiği için
aposterioridir.


----------------------------------------------------------

14) ANS: 

Siyaset felsefesinde Platon ve Aristoteles’ten itibaren
devlet doğal bir kurum olarak kabul edildiğinden Antik
Çağ ve Orta Çağ felsefelerinde “Devlet nasıl ve ne
şekilde var olmuştur?” sorusu filozofları birinci
dereceden ilgilendirmemiştir. Modern felsefenin
şekillendiği 17. yüzyılda görülen dinî ve siyasî otoriteler
arasındaki rekabetin ilerlemesi, Coğrafi Keşifler ve nüfus
artışı, yeni toplumsal sınıfların ortaya çıkışı gibi etmenler
neticesinde devletin kuruluşu ve mahiyeti problemi
ortaya çıkmıştır. Bu yüzyılda özellikle T. Hobbes,
J. Locke ve J. J. Rousseau gibi filozoflar devletin nasıl
var olduğu problemi ile ilgili merkezî bir kavram üzerinde
durmuşlardır.

Bu parçada sözü edilen kavram aşağıdakilerden
hangisidir?

A) Egemenlik 
B) Doğa Durumu
C) Toplum Sözleşmesi 
D) İktidar
E) Hak


----------------------------------------------------------

15) ANS: 

Herhangi bir şeyi üretirken önce onu zihnimizde tasarlar,
sonra da bu tasarıyı hayata geçiririz. Mesela bir masa
yapacaksak yapacağımız masanın biçimini kafamızda
önceden oluştururuz. Nihayetinde o şey bir “masa”
olacaktır, “sandalye” değil. Ama insanın varlığı söz
konusu olduğunda durum değişir. O önceden
belirlenmemiştir. Korkak bir insan, doğuştan korkak
değildir; kendi yaşamındaki yapıp ettikleri ile korkak bir
insan hâline gelmiştir.

Bu parça Sartre’ın varoluşçu düşüncesindeki hangi
noktayı vurgulamaktadır?

A) Kişi yaptığı şeyleri sorumluluk duygusuyla yapmalıdır.

B) Seçimlerimiz ile özgürlüğümüz arasında bir bağlantı
vardır.

C) Varoluş bir iç sıkıntısı duygusunu beraberinde getirir.

D) İnsan şöyle veya böyle var olur, sonra özünü kurar.

E) Var olabilen tek varlık insandır.